---
id_post: event-1-6
title: "Halimun Handapeun Gunung"
slug: 'halimun-handapeun-gunung'
date: 2021-02-21 18:34 +0000
categories: puisi
author: 'Arnita'
indexing: 'H'
---

Girimis mimiti ngepris  
Langit nu ceudeum nutupan kutamara  
Halimun turun ti tungtung gunung  
Ibun ngeclak dina kembang malati nu mangkak  
Poé ngagambar haté nu di rarajét  
Harianeun anjeun ninggalkeun carita nu pinuh tunggara  
Méré kanyaah nu mawa mamala  
Nété semplék nincak semplak  
Anjeun kabéngbat kunu lian  
Sanajan malati nyurup seungitna  
Moal ilang rasa kadeudeuh ka anjeun  
Nyorangan miara kanyeuri nu diguratkeun ku anjeun  
Gelenyuna ngan saukur ngeusian lolongkrang kalbu.  
Hawar sora panineungan linduhna kaasih nyésakeun cimata  
Kuring pondok panghareupan  

>2021

<hr>

Penulis:

>Arnita
