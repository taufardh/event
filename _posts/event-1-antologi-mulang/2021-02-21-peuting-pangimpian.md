---
id_post: event-1-4
title: "Peuting Pangimpian"
slug: 'peuting-pangimpian'
date: 2021-02-21 18:34 +0000
categories: puisi
author: 'Arnita'
indexing: 'P'
---

Bulan nu tinggal sapasi  
Kalimpudan halimun nu nyurup dina wanci janari  
Hawar sora pépéling nurihan kana haté  
Medarkeun lalampahan nu kungsi kasorang  
Angin ngahiliwir mawa béja  
Ngahudangkeun dina peuting pangimpian  
Duh Gusti!  
Geuningan hirup mah diatur ku rénghap boa isuk boa pagéto atawa ayeunakénéh  
Léngkah nu loba ku dosa mawa diri jauh tina pangharepan  
Mugia Gusti nangtayungan ka abdi dina balébatna masrahkeun  
Lalangsé kasumpeg haté  
Bongan diri balangah, mapay jalan salah nu matak mawa tunggara  
Dina peuting pangimpian  
Segrukna ceurik balilihan, cimata nyuruluk  
Ninggalkeun peurih nu taya kendatna  
Hapunten abdi Gusti!.  

>2021

<hr>

Penulis:

>Arnita
